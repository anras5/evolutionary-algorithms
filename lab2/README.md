Parametry działania: popsize 100, generations 130, tournament 5 (domyślnie)

1. Wykresy są z 12 kategoriami. "default" - bez ingerencji, "-1/x" - użycie funkcji -1/x, "exp" - użycie funkcji -e^(-0.1x^2).

2. Dzieje się tak dlatego, że dla genotypu f9 mutacje będą polegały na dodawaniu nowych części w szkielecie, a dla f1 i f4 dochodzą jeszcze operatory takie jak np. rotacje, które nie pomagają na początku ewolucji. Dla f0 możliwości dla mutacji będzie jeszcze więcej, co jeszcze bardziej spowolni proces wychodzenia ponad fitness większy od 0.

3. W ramach modyfikacji funkcji celu użyłem funkcji f(x) = -1/x, gdzie za x podstawiona była wartość numparts danego rozwiązania. Oczywiście, modyfikacja funkcji celu zachodziła jedynie wtedy kiedy osobnik był prawidłowy (w naszym przypadku miał wartość numparts co najwyżej 30) oraz kiedy oryginalna wartość funkcji celu była mniejsza od 0. Zdecydowałem się na wybranie takiej funkcji, ponieważ w przedziale (0;nieskończoność) posiada ona wartości zawsze mniejsze od 0, jest rosnąca oraz asymptotycznie dąży do 0. Pozwala to więc ewolucji na wybranie osobników, które są coraz większe i będą miały coraz więcej części w szkielecie (i np. skręcenie ich spowoduje, że fitness będzie większy niż 0). Dodatkowo przetestowałem działanie bardziej skomplikowanej funkcji f(x) = -e^(-0.1x^2), ponieważ ma podobne własności jak -1/x (wartości zawsze mniejsze 0, dąży w nieskończoności do 0, jest rosnąca), a byłem ciekawy czy coś zmieni się w wynikach (nie powinno). Za x podstawiłem tym razem "numjoints", ponieważ nie było tutaj problemu jeżeli x=0 (co zdarzało się kiedy używałem numjoints), gdyż funkcja ta dla x=0 przyjmuje wartość -1. Przemnożenia przez stałą 0.1 użyłem tylko ze względów łatwiejszego debugowania, ale ponieważ używana jest selekcja turniejowa, to nie ma to wpływu na rezultat działania.

4. Na wykresach widoczne jest 12 różnych przebiegów - 3 różne podejścia do wygładzania krajobrazu przystosowania, a dla każdego zbadane są 4 różne genotypy. Na pierwszym rodzaju wykresu, mimo wielu przebiegów, można już zaobserwować pewne tendencje. Najwyższe wartości fitness udało się osiągnąć dla genotypów f1 oraz f4 (przedział wartości od 1.0 do 2.5). O wiele mniejszy rozrzut wartości widać dla genotypu f9 - są to wartości w okolicach 1.0. Widać też, że ewolucja dla genotypu f0 bez wygładzania krajobrazu nie potrafiła wyjść poza fitness większy od 0, a dla wersji z wygładzaniem osiągane wartości są porównywalne z f1 i f4. Drugi rodzaj wykresu potwierdza to co widać na pierwszym wykresie. Dodatkowo, lepiej widać na nim, że wygładzanie krajobrazu faktycznie pomogło - dla każdego z genotypów udało się szybciej wyjść ponad fitness większy od 0 niż w podejściu bez zmian. Czasem powodowało to również, że szybciej udawało się uzyskać lepsze wyniki, dzięki czemu końcowy wynik również był lepszy. Jest to widoczne szczególnie dla f4, gdzie podejście bez zmiany "straciło" dużo czasu na wyjście ponad fitness 0, podczas gdy podejścia -1/x oraz exp budowały już sensowne (mające fitness większy niż 0) rozwiązania. Ostatecznie spowodowało to, że średnio f4 ze zmianą osiągnęło w 130 pokoleniu fitness równy 2.0, a bez zmian jedynie 1.7. Dla reprezentacji f1 i f9 widoczne jest również szybsze budowanie sensownych rozwiązań, ale ze względu na wybraną długość eksperymentu podejście bez zmian zdążyło "dogonić" podejścia ze zmianą jeżeli chodzi o wartość fitness. Dla f1 stało się to w okolicach 80-100 pokolenia, a dla f9 już w 20-40 pokoleniu. Zdecydowana poprawa nastąpiła dla f0, które dzięki zmianom osiągnęło wynik zbliżony do f4 bez zmian (około 1.7 fitness), natomiast dla podejścia default nie potrafiło wyjść ponad 0. Na wykresie zadanie3-3a widzimy potwierdzenie tego, że dla f9 uzyskane zostały najmniejsze wartości fitness (pomijając f0 bez zmiany). Widać również, że nie można zaobserwować istotnej zmiany pomiędzy użyciem funkcji -1/x, a exp, ponieważ używana jest selekcja turniejowa, która nie zwraca uwagi na to o ile fitness jest większy/mniejszy, a jedynie czy jest większy/mniejszy. Czasy wykonania eksperymentów dla reprezentacji f9 są największe, około 300-350 sekund. Zdecydowanie odstaje czas dla f0 bez zmiany, ponieważ genotypy nie były skomplikowane, dzięki czemu obliczenia mogły zostać zrealizowane szybciej.

Dzięki zastosowaniu ingerencji w fitness udało się uzyskać lepsze wyniki dla reprezentacji f4 oraz f0 oraz szybciej lepsze wyniki dla reprezentacji f1 i f9. Obie z przetestowanych funkcji spełniły swoją rolę i nie ma znaczenia, której zdecydujemy się użyć ze względu na użycie selekcji turniejowej. Wydaje się jednak, że -1/x jest mniej skomplikowane i łatwiejsze w implementacji od exp (brak podnoszenia wartości do potęgi).

5. Można byłoby zastosować technikę dużego prawdopodobieństwa na zajście mutacji na początku ewolucji, a później zmniejszenia tej wartości.